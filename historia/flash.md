# Flash

Flash, és un personatge de ficció de còmic i un superheroi de l'Univers DC, posseeix l'habilitat d'una rapidesa sobrehumana, s'anomena també "el corredor escarlata". Va ser creat per Gardner Fox i Harry Lampert, la seva primera aparició va ser en Flash Comics n°1 publicat als EUA el 20 de novembre de 1939[1] amb data de portada de gener de 1940.

Al llarg de la història, quatre persones diferents han usat la identitat de the Flash: Jay Garrick (1940-present), Barry Allen (1956-86), Wally West (1987-2006) i Bart Allen (2006-present). Aquests quatre individus tenen rapidesa sobrehumana, la qual cosa inclou l'habilitat de córrer a gran velocitat, reflexos sobrehumans, i violar algunes lleis de la física.
